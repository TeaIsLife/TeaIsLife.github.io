<h2 id="de-3-bedste-features-i-scrivener">De 3 bedste features i Scrivener</h2>
<p><br />
Hvor jeg bruger Word til at finpudse manuskripter, så bruger jeg Scrivener til at skabe dem 😍</p>

<p>Det er et program spækket med features, og jeg bruger kun en brøkdel af dem, men det er også helt okay.<br />
Man skal nemlig ikke lade sig afskrække af de mange muligheder i Scrivener, men snarere kaste sig ud i det, og kun bruge, hvad der virker for ens kreative process ✨</p>

<p>Ligesom Word, så har jeg <strong>brugt Scrivener i mange år</strong> i mit forfatterskab.<br />
Så det er godt og grundigt efterprøvet 😎</p>

<p>Du har måske sprugt dig selv:</p>
<h4 id="hvilket-program-skal-jeg-bruge-til-at-skrive-en-bog">Hvilket program skal jeg bruge til at skrive en bog?</h4>

<p>Og her er mit bud: <strong>Scrivener</strong><br />
Fleksibiliteten, et hav af features så du kan tilpasse din arbejdsgang og overskuelighed er nøgleelementer til en god arbejdsproces mod målet: Første udkast 📚</p>

<h4 id="men-hvordan-bruger-jeg-scrivener">Men hvordan bruger jeg Scrivener?</h4>
<p>Jeg bruger programmet til at skrive mit første udkast.<br />
<strong>Den allermest rå dele af hele processen med at skabe en hel bog sker for mig i Scrivener.</strong> Jeg har skrevet alt fra letlæsningsbøger til store fantasyromaner i Scrivener.
Det kan nemlig det hele, hvis du lader det 😍</p>

<p>Det var også programmet jeg brugte til at <strong>oversætte min fantasyroman fra engelsk til dansk</strong>, da dens <strong>split screen</strong> feature er ideel til dette, men nu tyvstarter jeg vist 🤫</p>

<p>Hvad der primært gør Scrivener så god til første udkast er bl.a. måde man kan <strong>organisere ens tekst</strong> og hvordan man kan holde ens motivation oppe med programmet <strong>project target</strong>. Meget mere om disse herunder, for nu kommer mine bud på de tre bedste features i Scrivener 💪</p>

<h1 id="her-er-de-tre-bedste-features-i-scrivener">Her er de tre bedste features i Scrivener:</h1>

<h3 id="1-organisering-af-tekst">1. Organisering af tekst</h3>
<p>Det allerbedste i Scrivener er den måde hvorpå man kan organisere sin tekst som det passer en! 🔥<br />
Hvis man tænker i organisation af filer og mapper, så er det samme princip i Scrivener. Her kan man lave mapper og nye tekststykker som det passer en.</p>

<p>Du kan rykke rundt på teksten ude i siden og placerer dem i mapper 📚<br />
Forestil dig, at <strong>HELE din bog er én mappe</strong>. Herunder er der små mapper, nemlig kapitlerne, og endelig i kapitlerne er en eller flere tekstbidder, nemlig scenerne.</p>

<p><img src="/img/Blog-grafik/ekstra/Organisation af tekst i Scrivener.png" alt="Organisation af kapitler og scener i Scrivener" class="img-responsive img-blog-portrait" /></p>
<blockquote>
  <p>Sådan ser en mulig organisation af kapitler i en bog ud. Dette er blot min default organisation til letlæsningsbøger.<br />
Man kan customize ALTING, så Scrivener kan arbejde for en, i stedet for imod en.</p>
</blockquote>

<p>Læg mærke til pilene ude til venstre. Peger de ned er mappens indhold synligt, peger de mod højre er mappens indhold ikke synligt.<br />
Derfor kan man kun se scenen i kapitel 1, men ikke de andre kapitler.</p>

<p>Denne særlige organisation i Scrivener gør det også muligt, <strong>kun at se en bid af sin tekst på en gang</strong> 🙀 Dette er især det aspekt ved denne feature som jeg har STOR gavn af, når jeg skriver mit første udkast 💻</p>

<p>Det betyder, at du kan vælge kun at se teksten til kapitel 2, fordi det er den du arbejder på lige nu. <strong>På den måde bliver du ikke overvældet af hele manus</strong>, men kan nemmere gå fra tekstnært til det helt store overblik.</p>

<h3 id="2-project-targets">2. Project targets</h3>
<p>Noget jeg bruger hele tiden, når jeg skriver mit første udkast, er Project targets! 🎯</p>

<p>Det er en feature som viser det mål du har sat for dit projekt, og viser LIVE hvor tæt på du er for at nå i mål med dit manus! 🎉
Med andre ord, <strong>opdaterer de to forskellige progress barer løbende, mens du skriver!</strong> Det er mega sejt 😎</p>

<p><strong>Sådan finder du project targets:</strong>
<img src="/img/Blog-grafik/ekstra/Hvor man finder project target i Scrivener.png" alt="Hvor man finder project targets i Scrivener" class="img-responsive img-blog-portrait" /></p>
<blockquote>
  <p>1) Gå op i menuen ‘Project’<br />
2) Vælg ‘Project Targets’<br />
= Profit 💸</p>
</blockquote>

<p>Jeg bruger project targets som motivation, når jeg sidder og skriver. <strong>Foruden et overall mål for hele manus’ længde (såsom 10.000 ord), så kan man også sætte et mål for hver skrivesession.</strong><br />
Her kommer det an på ens arbejdsgang og temperment, men en mulighed er f.eks. 500 ord om dagen eller 1000 ord 💻 Der er intet facit.</p>

<p><img src="/img/Blog-grafik/ekstra/Project targets i Scrivener.png" alt="Project targets i Scrivener" class="img-responsive img-blog-centered img-blog-portrait" /></p>
<blockquote>
  <p>1) Målet for antal ord for <strong>hele ens manus</strong>. Man justerer antallet af ord på pilene eller ved at skrive direkte i boksen.<br />
2) Målet for antal ord for <strong>ens skrivesession</strong>.<br />
3) I <strong>Options</strong> kan man f.eks. tilføje en deadline. Det bruger jeg som regel ikke, men det kan være meget motiverende.</p>
</blockquote>

<p>Bemærk den grønne bar under ‘Session Target’ i modsætning til den snert af blå i ‘Manuscript Target’.<br />
Disse to barer, som jeg beskrev tidligere, opdateres live i mens du skriver!<br />
Så idet du når i mål med din skrivesession, så forvandles den blå bar om til grøn! ✨</p>

<p>Forestil dig lige hvor tilfredsstillende det bliver, når baren for ‘Manuscript Target’ går fra blå til grøn! 😎 God skrivelyst!</p>

<h3 id="3-split-screen">3. Split screen</h3>
<p>En feature jeg også bruger, når jeg skriver mit første udkast, er muligheden for at se to tekststykker på samme tid 👀</p>

<p>Det er især brugbart, når man er blevet færdig med et kapitel og skal starte det næste. Hvis historien er meget kontinuerlig i dens kronologi, <strong>så kigger jeg gerne på slutningen af det afsluttet kapitel, mens jeg skriver starten på det næste kapitel.</strong><br />
Dette gør jeg for nemmere at kunne matche tonen, og samle tråden op, hvor jeg slap.</p>

<p><img src="/img/Blog-grafik/ekstra/Split screen i Scrivener.png" alt="Split screen i Scrivener" class="img-responsive img-blog-centered img-blog-portrait" /></p>
<blockquote>
  <p>1) Til højre i kanten af ens kapitel eller scene, så ses en lille uskyldig knap: En firkant med en horisontal streg igennem sig.<br />
<strong>Klik på den og du kan se TO tekststykker på samme tid</strong>, aka. split screen ✨</p>
</blockquote>

<p>Jeg har tidligere brugt den til bl.a. at kigge på noter i mens jeg skriver et særligt tekststykke. Og til at kigget på den engelske version af mit manus i et vindue, mens jeg oversatte det til dansk i et andet vindue.</p>

<p>Igen er det kun fantasien, der sætter grænser for, hvordan DU kan bruge denne feature 💪</p>

<h3 id="bonus-feature-skift-ikoner-på-dine-mapper-og-dine-kapitler-">Bonus feature: Skift ikoner på dine mapper og dine kapitler! ✨</h3>
<p><img src="/img/Blog-grafik/ekstra/Skift mappe ikon i Scrivener.png" alt="Skift mappe ikon i Scrivener" class="img-responsive img-blog-centered img-blog-portrait" /></p>
<blockquote>
  <p>Jeg kan ikke tale om organisation i Scrivener, uden at nævne, at man kan skifte ikoner på ALT. Det er kun fantasien der sætter grænser 😍 <br />
1) <strong>Højreklik</strong> på det du vil skifte ikon på.<br />
2) Vælg ‘<strong>Change Icon</strong>’<br />
3) <strong>Vælg det ikon du gerne vil have.</strong> Jeg bruger som regel ‘Unticked’ og ‘Ticked’ for at indikere om et kapitel er skrevet eller ej. Disse findes under ‘To Do’</p>
</blockquote>

<h1 id="opsummering">Opsummering</h1>
<p>Her er de tre bedste features ved Scrivener:</p>

<p><strong>1) Organisering af tekst</strong><br />
Ryk rundt på dele af din tekst og organisere alt fra kapitler, scener til hele akter som det passer dig.</p>

<p><strong>2) Project targets</strong><br />
En live progress bar til at holde motivationen oppe under enkelte skrivesessionen og hele udkastprocessen.</p>

<p><strong>3) Split screen</strong><br />
Se f.eks. to scener samtidig, mens du skriver starten på den næste, eller skriv en scene, mens du kan se dine noter.</p>

<p><br /></p>

<h3 id="hvad-gør-du-efter-dit-første-udkast-du-overføre-det-til-word-læs-om-words-tre-bedste-features-her-"><strong>Hvad gør du efter dit første udkast? Du overføre det til Word. <a href="https://anitasimonsen.com/2023/10/01/De-tre-bedste-features-ved-Word.html">Læs om Words tre bedste features her</a> ❤</strong></h3>
